---
title: "Alaus virimas: Citra, Amarillo and Galaxy NEIPA"
date: 2022-11-20
tags: [homebrewing]
---

:homebrewing:

Receptas: [NEIPA](https://www.brewersfriend.com/homebrew/recipe/view/1331491/neipa/447451)

Salyklo smulkumas: 0.045

Pirmasis mano NEIPA virimas. Šis receptas įpareigoja virti kiek kitaip nei mano
ankstesnius virimus. Visų pirma į 20 litrų alaus bus sumesta net 300 gramų
apynių. NEIPA prašosi vaisinių, citrusinių apynių, tai griebiau Amarillo, Citra
ir Galaxy. Pirmus apynius bėriau likus 10 minučių iki virimo pabaigos. O paskui
90 gramų supurčiau atšaldžius misą iki 80C, sustabdžiau šaldymą ir laikiau
uždengęs 30 minučių. Toks būdas vadinasi "whirpool hopping", nes standartiškai
apyniai maišomi misoje recirkuliacijos dėka susidariusiame sukūryje. Aš jokios
recirkuliacijos įrangos neturiu, tad tiesiog subėriau apynius prašaldytoje
misoje ir laukiau. Toks būdas turėtų suteikti daugiau skonio ir aromato. Tiesa,
šį kartą nenaudojau nailoninio maišo apyniams, nes
manau, jog jis sumažina aromatą.

Paskui seks sausasis apyniavimas. Įdomu tai, kad rekomenduojama pirmus sausojo
apyniavimo apynius berti dar nepasibaigus fermentacijai. T.y. maždaug trečią
dieną nuo fermentacijos pradžios. Antras sausasis apyniavimas - dar po savaitės.
Kaip matom, apynių bus daug.

Taip pat naudosiu US-04 mieles, kurias esu naudojęs tik tamsiam ar britiškam
eliui. Tai bus mano pirmas IPA stiliaus alus su šiomis mielėmis.

Daug naujų dalykų, tad labai įdomu kas gausis. Po tokio virimo pradedu mąstyti
apie Grainfather arba panašios sistemos įsigijimą. Nes temperatūros palaikymas,
bei recirkuliacija būtų naudinga.

## Kas pavyko

- Greitas virimas - gal 4 valandos su trupučiu. Buvau iš vakaro pasiruošęs
  vandenį, iš anksčiau susitraiškęs salyklą.
- Sėkmingai išgraibiau su kiaurasamčiu beveik visus į puodą sumestus apynius.
  Tad pilant misą į fermenterį niekas nesikimšo ir nebuvo jokių bėdų.

## Kas galėjo būti geriau

- Efektyvumas tik 67%. Prastokai išsisalino. Matyt 600g dribsnių turėjo įtakos
  ir temperatūros neatitaikiau.
- Pamiršau eilinį kartą į puodą įstatyti nip tube'ą. Bet jo nelabai ir prireikė.

## Įspūdžiai

Bus papildyta.
