---
title: "Ką nuveikiau 2023-aisiais"
date: 2023-12-31
tags: []
---

Sausis jau įpusėjo, tad prisėdau apžvelgti praėjusius metus.

## Kelionės

Neseniai buvo užsukusi teta ir paklausė kaip mūsų praėjusieji 2023-ieji.
Pradėjau galvoti apie keliones ir net pats nustebau - kiek daug pavyko
apkeliauti.

- **Fosdem (Briuselis)** grįžo iš COVID laikotarpio į gyvajį pasaulį. Nieko
  nelaudamas ieškojau kaip patogiau ten nusigauti. Skirtingai, nei akstesniais
  metais, Brussels Airlines žiemai buvo sustabdę skrydžius iš Vilniaus į
  Briuselį. Teko ieškoti kaip per protingą laiką nusigauti ten ir atgal. Mačiau
  netgi ~12 valandų opciją skrendant per Veneciją. Vienaip ar kitaip, nusigauti
  pavyko. Kartu su Žilvinu ir Paulium smagiai praleidom laiką.
- **Aalborgas (Danijas)**. Žiemos atostogų metu (Vasarį) su šeima radom pigius
  bilietus ir dviem naktim nuskridom į Aalborgą. Tai buvo pirmoji kelionė, į
  kurią su vaikais išsiruošėm neprisikrovę daiktų. Pasiėmėm tik kuprines.
  Pačiame Aalborge atsidūrėme anksti ryte ~7 valandą, tad buvo įdomu kaip mūsų
  vaikai reaguos į miego trūukumą, pusryčių ieškojimą, bastymąsi po miestą su
  kuprinėmis (nes viešbutis priima tik nuo pietų). Kelionė buvo daug geresnė nei
  tikėjausi! Susiradę kavinę papusryčiavom, paskui nukurnėjom į labai puikų
  modernaus meno muziejų, praleidom ten gal 3 valandas, papietavom ir pasiekėm
  viešbutį. Pats miestas labai patiko! Gražus senamiestis, įdomūs muziejai
  (meto, vikingų, architektūros), skanus maistas. Dabar, kai rašau šias eilutes,
  jau seame suplanavę panašią kelionę į Stokholmą. Trumpą. Neapkrautą. Labai
  gerą.
- **Kilarnis (Airija)** Per pavasario atostogas vaikus pridavėm seneliams ir su
  Siga dviese iškeliavom į Airiją. Jei konkrečiau - į Kilarnį (Killarney). Jau
  nepamenu į kur prieš tai buvome keliavę tik dviese. Vėl - pasiėmėm tik
  kuprines, nusigavom į Dubliną, aplankėm kelis barus, paklausėm gyvos Airiškos
  muzikos. Pernakvojom. Kitą dieną sėdom į traukinį ir nuvykom į Kilarnį
  grožėtis gamta. Galvojau, kad Kilarnis bus kažkoks kaimiūkštis viduryje
  nacionalinio parko. Pasirodo, tai visai populiarus turistinis (gerąja prasme)
  miestas. Pavaikščiojom po parką, įlipom į kalną, perėjom ir grįžom per
  tarpeklį. Labai graži gamta, puikus Airiškas alus, viskis ir džinas. Šiemet
  planuojam antrą dublį į Airiją.
- Jonines sutikome stodyklaudami netoli Joniškio esančiame "Sunny Nights"
  keminge. Įdomi vieta gerąja prasme. Kaip kempingas, ne pats geriausias get
  grįžčiau dar kartą :-)
- **Eurotrip 2023**. Skirtingai nei metais anksčiau, šį kartą tiklas buvo
  aplankyti Alpes iš Vokietijos pusės. Lenkija, Čekija, kelios vietos
  Vokietijoje, įkišom koją į Austriją. Atgal panašiai, vėl aplankant Legolendą.
  Čekijos nacionaliniai parkai yra nuostabūs. Alpes lankyti vasarą labiau patiko
  ankstesniais metais (apsistojant Austrijoje). Austrija turi geresnę
  infrastruktūrą. Daug daugiau veikiančių keltuvų, geresnės nuolaidos su Summer
  Card. Bet Vokietija taip pat patiko. Ypač Fiuseno miestelis. Jame pataikėme
  apsistoti vykstant vietinei muzikos dienai. Tiesa, ankstesnės kelionės metu
  buvom geriau suplanavę maršrutą. Keliaudavome trumpesnius atstumus. Šiemet
  reiks galvoti kitą kryptį. Svarstom apie Skandinaviją arba tą pačią Čekiją.
- **Vasarą su Ieva** pirmą kartą vykome dviračiais ir dviese nakvojome gamtoje.
  Ilgai ruošiausi šiai kelionei, nes abu jos labai laukėme. Ieva jau norėjo
  minti keliais metais anksčiau. Bet laukiau kol pati sutvirtės tiek, kad galėtų
  vežti savo daiktus. Prieš kelionę, pavasarį, Ieva dar spėjo palankyti dviračių
  treniruotas. Nors lankė neilgai, bet naudos buvo daug. Išmoko nebijoti minti
  per smėlį ir miško takeliais, tad kelionėje jautėsi labai gerai. Pirmai
  kelionei ieškojau vietos, kurioje būtų galima rezervuoti nakvynę iš anksto,
  paprašyti atvežti vandens, bei malkų, bei būtų gražus ežeras. Išsirinkau Lavso
  ežerą ir vieną iš ten esančių stovyklaviečių. Norėjau, kad minti būtų ne per
  sunku - visgi pirma kelionė. Taikiau iki 20 kilometrų vienai dienai. Sigita
  paleido mus Varėnoje, atsiveikinom ir su Ieva pajudėjom savais keliais.
  Pakeliui sustojome pasigaminti valgyti ir mynėme toliau. Šiek tiek buvom
  nuklydę į smėlynus, iš kurių teko neštis dviračius atgal ir minti kitu keliu.
  Maršrutui planuoti naudoju Komoot, ir jau ne pirmą kartą jis mane užveda ant
  miško proskynų, kuriose vien tik smėlis. Čia išmokau pirmąją pamoką
  keliaudamas su Ieva - reik turėti DAAAUG vandens. Vasaros viduryje saulei
  šviečiant virš galvos stumdyti dviračius po smėlynus nėra pats lengviausias
  užsiemimas. Tuo labiau vaikui. Mums vandens netrūko, bet pats nebegėriau ir jį
  jau taupiau, kad pakaktų dukrai. Mindamas pro kaimuką tiesiog galėjau
  paprašyti pripildyti gertuves. Labai lengva apsigauti, kai žinai kiek vandens
  pakanka tau pačiam, o kai reikia vežti dviems žmonėms. Nepaisant to, sveiki
  atvykome į stovyklavietę. Ruošdamasis šiai išvykai svarsčiau - ką mums dviem
  reikės veikti pusę dienos? Bet atvykus apie tai nereikėjo galvoti. Turėjom
  daug laisvo laiko, tad neskubėdami tiesiog mėgavomės viskuo. Statėm palapinę,
  prisipūtėm kilimėlius, išsimaudėm, padžiovėm drabužius, užkūrėm laužą, drožėm
  iešmus iš pagaliukų, kepėm dešreles ir gulėdami hamake vakieniavom, bei
  kalbėjomės. Galiausiai, žiūrėdami į laužą, nuėjom miegoti. Prie Lavyso vasarą
  daugiau nestovyklaučiau. Pusę nakties klausiausi muzikos ir rėkimų, tad
  naktelė nebuvo iš puikiausių. Bet Ieva po tokios dienos miegojo be problemų ir
  nei karto nepabudo :-) Kitą dieną numynėm į Marcinkonis kur mus susirinko
  žmona. Nepaisant nekokios nakties - išvyka buvo nuostabi!. Ypač kai Ieva
  įvertino - "Tai mano pati geriausia kelionė!".
- **Rudeninė bikepacking'o ekspedicija**. Rudenį išmynėm su Mantu. Jam tai buvo
  pirmoji kelionė dviračiu su nakvyne. Iš Vilniaus traukinių stoties pajudėjom į
  Varėną ir mynėm panašiu maršrutu kaip ir su Ieva. Užsirovėm ant tų pačių
  smėlynų, prasukom pro Lavysą, apsistojom prie Ulos. Pastebėjau, kad mano
  vandens filtras visiškai uždžiuvęs, tad kitą dieną su vandeniu buvo šiek tiek
  striuka. Pamoka išmokta - filtrą reikia tikrinti prieš pakuojant. Vėliau namie
  jį atkimšau pamirkęs acto ir vandens mišinyje. Kitą dieną apsistojome netoli
  Ulos ištakų. Abiem kartais radom nuosabias stovyklavietes - net malkų buvo
  palikta. Galiausiai per smėlynus nuvykom į Varėną ir iš ten grįžom namo. Man
  rudeninės kelionės labai patinka - dienos šiltos, naktys kiek šaltokos. Tačiau
  dėl to tupėti prie laužo būna daug mieliau, nėra jokių mašalų ir nesunku rasti
  gerą stovyklavietę.
- **Varšuva (Lenkija)**. Grįždami iš eurotrip'o išbandėm naująjį greitkelį,
  vedantį iš Varšuvos į Kauną. Kelias buvo ką tik atidarytas. Dar neegzistavo,
  nei Waze, nei Google maps. Kadangi miestą visada tik pravažiuodavom - kilo
  mintis vėliau nuvykti į jį mašina. Pasikvietę uošvius ir sulaukę rudens
  atostogų taip ir padarėme. Apsistojome pačiame centre, naudojomės viešuoju
  transportu, aplankėm įžimybes, skaniai, brangiai ir pigiai pavalgėm, išgėrėm
  vietinio alaus. Buvo verta!
- **Amsterdamas (Olandija)**. Pirmą kartą lankiausi Nyderlandų sostinėje.
  Kadangi keliavom su darbo kompanija ir visą laiką lijo - tiek to miesto ir
  temačiau. Įdomu, kad turėjome dirbti WeWork'e, kuris dvi dienos prieš paskelbė
  apie bankrotą. Pasirodo, Europos biurai vis dar dirbo. Paplaukiojom kanalais
  baržomis, bet buvo tamsu, lijo, langai buvo užtraukti - mačiau tik šviesas :-)
  Užsukau į Heineken muziejų - nusivylimas. Paskutinę dieną turėjom laisvo laiko
  iki vakaro, tad, nepaisant lietaus, šiek tiek pavaikščiojom. Vargšas Mantas -
  buvo priverstas pirkti naujus batus, nes nesiruošė likusį laiką oro uostose
  sėdėti su šlapiais :-) Patiko Amsterdamo turgus, kuris yra tiesiog gatvė su
  visokiais kioskais ir maisto pardavėjais. Keista matyti šalia pardavinėjamas
  dviračio spynas, spacecake'us ir vienus puikiausių Bao (mmm, labai geri).
  Pamačiau kaip atrodo tas Amsterdamas, bet buvo per mažai laiko. Reiks nuvykti
  dar kartą.

## Užklasinė veikla

- 11-asis NTA hackercamp'as. Vėl puikiai pavyko. Policijos neišvengėm dėl
  muzikos. Šį kartą net žemų dažnių kolonėlių nestačiau - vistiek atvyko.
  Puikiai pasiteisino nauja workshop'ų palapinė, sudaryta iš 4 kvadratinių
  Coleman paviljonų. Joje vietos buvo pakankamai daug visiems, tad nereikėjo
  nukraudinėti daiktų ir užleisti vietos kitoms dirbtuvėms. Viskas galėjo vykti
  lygiagrečiai, kas ir pridėjo savito žavumo. Vyko litavimo dirbtuvės, kurių
  metu buvau labai nustebintas. Pasirodo 7-9 metų pypliai be problemų gali
  susilituoti sau ką reikia. Buvau apakęs, o Ievai (9m) labai patiko. Taip pat
  konstravom antweight robotus, organizavom jų kovas (Ačiū KMS). Beveik visą
  dieną ir praleidau tose dirbtuvėse. Kitiems metams planuoju užsakyti papildomą
  tokią palapinę ir įsteigti maisto gamybos pukntą. Kad žmonės, norintys bendrai
  ką nors gaminti, turėtų kur. Taip bus visiems matoma ir norintys galės
  prisijungti.
- Vilnius PHP atsigavo! Čia rankų daug nepridėjau, bet vistiek verta paminėti.
  Po to, kai pernai metais nusprendėme mesti Vilnius PHP organizavimą - atsirado
  norinčių testi šią veiklą. Labai tuo džiaugiuosi!
- Įmerkiau rankas į Ham Radio. Į NTA Vilniaus Universiteto Radijo Mėgėjų Klubas
  buvo įsteigęs savo kampą. Už akių užstrigo FT8 protokolas - pasirodė visai
  įdomu ir priimtina man :-) Nereikia kalbėtis, viską atlieka kompiuteriai.
  Idealu. Suradęs ką galima veikti su radijo mėgėjo licensija, išsilaikiau B
  lygio egzaminą. Gavau šaukinį **LY4NTA**. Su Simono konsultacijom išsikėliau
  ant stogo 10-80m dipolio anteną, nussipirkau Hermes Lite 2 transiverį ir
  pradėjau savo karjerą. Šiuo metu esu užfiksavęs 170 kontaktų iš 52 skirtingų
  šalių. Ir tik su 5 vatais! Pavyko susisiekti su mėgėjais iš Kazakstano,
  Angolos, Kenijos, bei Kuveito. Kol kas Amerikos (abi) manes negirdi. Atšilus
  orams planuoju susireguliuoti anteną, nes dabar SWR siekia apie 3... Šiame
  hobyje daugiau įdomumo, nei tikėjausi :-)
- Nebevrdu alaus. Nebepamenu kada viriau paskutinį kartą. Atsibodo. Įrangos dar
  neparduodu, bet noriu padaryti pertrauką. Reikia pasiilgti to savo gero IPA.
  Užtat pradėjau gaminti fermentuotus imbierinius limonadus su Ginger Bug.
- Šiek tiek siuvau. Ievai pasiuvau dviračio krepšiuką, tvirtinamą ant rėmo
  viršaus prie vairo. Metų gale pasiuvau tvarkingą packing cube.

## Kiti reikalai

- Jau metai kaip dirbu Chronosphere.
- Apple Macbook sucks.
- Ateinančiais metais reikia daugiau rašyti.
