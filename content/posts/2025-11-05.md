---
title: "404 Retrospektyva 2025"
date: 2025-11-05
tags: [ntacamp]
---

:ntacamp:

Daug laiko prabėgo, tad trumpai sumetu ką dar prisimenu. Tekstas neredaguotas,
parašius neperskaitytas, LLM'ui nesušertas ir juo nesugeneruotas.

## Gerai

- Profesionali pagrindinė palapinė - visai kitas reikalas. Nebijom nei lietaus,
  nei vėjo. Kaina didesnė, bet daug patogiau. Reik imt tokią ir kitais metais.
  Tik galėtų būti kiek ilgesnė nei šiemet.
- Pakabinamas projektorius - labai gerai. Neužstoja vaizdo, nieks nekliūna už
  kabelio. Tik reik nupirkt ilgesnį HDMI kabelį, kad būtų galima pravesti
  tvarkingai. Dabartinis - kokiais 5 metrais per trumpas. Naudoti kabelio
  prailgintuvą ir jungti du kabelius - nėra gerai, nes Mac'ai neatpažįsta
  projektoriaus.
- Pranešimų atspausdinimas and lapelių su QR kodais labai pasiteisino. Pranešimų
  pavadinimai aiškiai skaitomi, tokie pat kaip ir puslapyje, QR'as veda į
  aprašymą. Aiškiai matos kokių pranešimų trūko. Tik, kad AI slope'as
  prigeneravo nesąmoningų pranešėjų vardų. Reik kartot kitais metais.
- Perkant malkas reikt iš anksto pasakyt, kad bus kūrenamos čia ir dabar. Taip
  neatveš "džiovinimui". Malkų kokybė buvo gera - puikiai tiko tiek šakočių
  kepimui, tiek laužams. Kaip visad, jų buvo per daug, bet geriau daugiau nei,
  kad trūktų. Ačiū Vorfui, kas pasirūpino!
- Kažkaip nebuvo teritorija užteršta automobiliais. Gal tik man taip pasirodė.
- Pasiteisino eksperimentas su open-mic sesija "Terminalo Kultas". Rodos,
  žmonėms patiko. Kilo minčių ateityje daryti daugiau tokių teminių pranešimų be
  laiko ribojimo: fuck-up'ų, hack'ų, military ir t.t. Manau, ši sesija įnešė
  kažko naujo į programą. Atsirado savanorių kitiems metams organizuot kitas
  panašias sesijas.
- Pasiteisino darbų delegavimas atsakingiems asmenims workšopų, garso, main
  stage, apšvietimo, tvarkaraščio, virtuvės ir kitoms sritims. Kai kuriems
  darbams reiktų gal kiek daugiau dėmesio arba rankų, bet pradžia labai gera. Su
  apšvietimo įrengimu - super. Dibrtuvių palapinės įrengimas ir sutvarkymas -
  super. Renginio metu ten reiktų daugiau dėmesio skirti tvarkai, ypač laidams
  ar lijant lietui. Tvarkaraštis - kaip jau rašiau - super. Garsas - super.
  Daugiau nepamenu ką ten darėm. Kitiems metams pasiūlyti tiems patiems asmenims
  kuruoti tas pačias sritis. Nereiktų visko aiškinti per naują. Ačiū Emiliui,
  Tadui, Petrui, Adomui, Linui, Žilvinui, Pauliui.
- Bandžiau akcentuoti, kad žmonės kviestų naujus dalyvius ir atsivestų juos "už
  rankos". T.y. ne tik užsimintų apie renginio datą, bet ir padėtų sugalvoti
  pranešimą. Manau, kad sėkmingai pavyko konvertuoti keletą naujų dalyvių.

## Galėtų būti geriau

- Pagdindinei palapinei pakylą pirkau 5x1,5m, nors pati palapinė - 6m pločio.
  To vieno metro trūko - kitais metais imti pilną plotį, kad būtų erdviau.
- Maker'ių zonos nebuvimas. Zona išnyko kadaise, kai ji neužsipildė. Bet šiemet
  pasitaikė nesusipratimų kodėl kažkas pašonėj triukšmauja. Anksčiau būdavo
  atskira zona ir viskas buvo aišku kur triukšmas, o kur... jo mažiau.
- Bendra virtuvė fail'ino. Vietoj jos turėjom kelis apkrautus stalus, netvarką
  ir jokio/mažai bendro gaminimo. Petras tą patį rašė.
- Bendros virtuvės palapinė irgi nejauki - tamsi. Reiktų nupirkt vieną kupolinę?
- Klausytojų trūkumas scenoje. Nors bandžiau tai akcentuoti per intro pranešimą,
  bet kartais tiesiog draugai ateina paklausyt draugų. Gal taip ir turi būti,
  jei pranešimas nepritraukia klausytojų? Nežinau.
- Reiktų man nepamiršti, kad scenų laptopai yra su keistomis video jungtimis ir
  reiktų jiems paimti adapaterį. Šiemet pamiršau, tad teko laptopus skolintis
  iš pranešėjų.
- Emilis norėjo synth jam'ą padaryt, bet kažkaip netilpo į laiką ar programą.
  Tas pats su FM transliacijom - pradžioj neįrengėm, paskui nebuvo kada.
  Sugalvot kaip rasti laiko tokioms iniciatyvoms.
- Behringer mixeris neekranuotas nuo Baofengų interferencijos. Labai nekliudė,
  bet verta paminėt.
- Beveik niekas iš org'ų nebuvo įsijungę racijų. Reiktų reikalaut, kad būtų
  įsijungę, nes buvo neįmanoma prisikviest esant poreikiui. O to poreikio ne
  taip daržnai ir buvo.

## Petro užrašai

Dalis kartojasi, bet pateikiu kaip parašė.

- Nekabinti pranešimų lapelių ant drėgnų lentų Šitą vis pamirštu, bet reikia
  kažkuo pakeisti double duckt-tape lapelių kabinimą.
- Per trumpą main palapinė. Žmonės netilpo į populiaresnius pranešimus ir buvo
  nepatogu accesiinti tvarkaraštį
- Galėjau padaryti online pranešimų listą su QR kodu. (Būtų cool webcam'as kuris
  streamina lentą į DC)
- Praverstų dar 2x workshopu palapinių. Dabar netilpo visi norintys.
- Virtuvės švara buvo žiauri. Reikės kitais metais parašyti taisykles: Paliktas
  nesuvalgytas maistas bus išmetamas, Nepalikinėti neišplautų indų ir šiukšlių
  virtuvės zonoje, Jeigu "pabaigi" šiukšlių maišą - tu turi jį pats išmesti ir
  prikabinti naują, Reikia dedikuotos vietos šiukšlių maišams ir popierinėms
  servetėlėms.
- Reikėjo mėlynų maišų depositui. Dabar niekas neskaitė ir visi viską metė kur
  papuola.
- Neprižiūrėti vaikai "išardė" scenos dalykus
- Perpildyti maišai. Nuolatos buvo perpildyti - reikia daugiau akcentuoti, kad
  "chebra tvarkomės"
- Kad ir labai daug žmonių vaikščiojo su racijomis - visi turėjo savo vidinio
  rato dažnious, todėl neveikė broadcastai.


## Apibendrinimas

Renginys keičiasi. Kažkam panašėja į "vaikų darželį", kažkas džiaugiasi išmokęs
vaiką lituoti, kažkas pasigesta "Digital" ir "Analog" scenų, kažkam per daug
triukšmo, kažkam jo per mažai, ar per mažai "hard stuff'o". Renginys yra toks,
kokį mes patys kuriame. Jį pakreipti norima linkme camp'ui jau prasidėjus -
beveik neįmanoma. Bet įmanoma šį laivą kreipti iš anksto ir nuosekliai.

Turi idėjų ar minčių? Nori, kad kažkas būtų kitaip? Nori prisidėti? Žinai ką dar
galima nuveikti? Pakelk ranką! Renginiui naudingiausia, kai pasiūloma ne tik
idėja, bet tuo pačiu padedama ją įgyvendinti. Nori sesijos panašios į "Terminalo
Kultas", tik kita tema? Padėk surinkti pranešėjus, kuruok registracią. Nori
"live" tvarkaraščio? Sugalvok kaip tai padaryti ir implementuok! Galiausiai,
atsivesk draugą, padėk jam sugalvoti ir užregistruoti pranešimą ir supažindink
kaip išgyventi NTA Camp'e. Diskusijų vieta - Discord'as. Iki kitų metų!
