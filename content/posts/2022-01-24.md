---
title: "Sidro gamyba: Mangrove Jack's Pear Cider"
date: 2022-01-24
tags: [homebrewing,sidras]
---

:homebrewing: :sidras:

Esu gaminęs sidrą iš savo paties spaustų obuolių sulčių. Bet kol neturiu vaisių
preso arba galimybės greitai išspausti sulčių - nusprendžiau su tokiu sidriu
nesiterlioti. Kadaise pabandžiau gaminti sidrą iš ekstrakto ir gavosi visai
neblogai. Labai patinka visiems draugams. Man pačiam nuo jo kiek spaudžia galvą.
Nieko nuostabaus, nes į ekstraktą reik supilt kilogramą cukraus.

Šį kartą vietoj obuolių sidro pasiėmiau kriaušių ekstrakto. Gaila, kad tik
gamindamas pagalvojau, kad vietoj stalo cukraus galėjau pilti salyklo ekstraktą
arba gliukozę. Galbūt dėl to mažiau spaustų galvą, bet šie dalykai paliekami
ateičiai. Taip pat galima dėti ir apynių. Kaip tik tėtis praeitą savaitę gamino
sidrą ir planuoja pabandymui įmesti Citra apynių. Pasiūliau pusę sidro palikti
be apynių, o su kita puse eksperimentuoti. Jei atsiliepimai bus geri - reiks
pabandyt ir man.

## Gamyba

- Naudojau 1 kg cukraus.
- Sidro temperatūra supylus mieles ~24C. Galėjau palaukt ir kol labiau atvės.
- Nepilsiu, kartu su sidru pridedamo saldiklio.

Nieko daugiau apie gamybą ir nepasakysi, nes visas procesas susideda iš talpų
dezinfekavimo ir viso turinio supylimo, bei išmaišymo.

## Ateityje

- Vietoj cukraus pamėginti naudoti salyklo ekstraktą arba gliukozę.
- Gal dėti apynių.
