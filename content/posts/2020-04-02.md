---
title: "Fosdem 2020: Retrocomputing devroom apžvalga"
date: 2020-04-02
tags: [fosdem,konferencija]
---

:fosdem: :konferencija:

## [BASICODE: the 8-bit programming API that crossed the Berlin Wall](https://fosdem.org/2020/schedule/event/retro_basicode_8_bit_programming_api/)

Įdomumas 3/5.

Bičas pasakoja kaip senais 8-bitų kompiuterių laikais (apie 1981) kompiuteriai
užsikraudavo BASIC aplinką vietoj operacinės sistemos. Kompiuteriai būdavo
skirtingi, tad ir BASIC'ų versijų būdavo įvairių. Programinė įranga tilpdavo į
kelis žurnalio puslapius ir taip būdavo platinama. Tačiau kildavo problemų, nes
BASIC'ai visgi būdavo skirtingi.

Galiausiai atsirado transliatoriai, kurie trūkstamas procedūras aprašydavo kode.
Pvz `CLS` funkcijos nebuvimas būdavo pakeičiamas `GOTO 100` kur 100-ojoje
eilutėje būdavo talpinamas kodas, atitinkantis CLS funkciją.

Galiausiai žurnalus pakeitė radio bangomis siunčiami moduliuojami signalai.
Didesnio dažnio garsas reikšdavo 1, o žemesnio - 0. Tam tikros sekos žymėdavo
pradžią ir pabaigą.

## [Reverse engineering a VIC-20 expansion cartridge](https://fosdem.org/2020/schedule/event/retro_reverse_engineering_vic_20_cartridge/)

Įdomumas: 2/5.

Autorius sukonstravo savo VIC-20 atminties modulį senoviniam kompiuteriui pagal
nuotraukas ir informaciją internete. Sumoje kainavo virš 100USD t.y. daugiau nei
nusipirkt, bet konstravimas buvo vardan iššūkio.

Įdomu tai, kad senovinę elektroniką būdavo įmanoma reverse-engineer'int pagal
nuotraukas. Reikiami CMOS komponentai ir takeliai aiškiai matomi.
