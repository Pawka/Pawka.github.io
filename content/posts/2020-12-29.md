---
title: "Mokau dukrą programuoti Scratch"
date: 2020-12-29
tags: [coding]
---

:coding:

Mano vyresnijąjai dukrai Ievai - 7 metai. Pirmokė. Kadangi COVID-o dėka vaikų
atostogos pailgėjo viena savaite ir vietoj 2 tapo 3, galvojau kokia naudinga
veikla reiktų užimti vaiką. Prisiminiau, kad egzistuoja programavimo aplinka
[Scratch](Scratc://scratch.mit.edu/). Pats Scratch'o niekada nebuvau bandęs ar
naudojęs, tad tik teoriškai įsivaizdavau kas tai yra. Tiesa, dabar miglotai
prisiminiau, kad pažįstamas Jurgis Pralgauskis prieš kokius 10 metų demonstravo
per vieną iš Ubuntu release-party susitikimų.

Scratch'as ant Windows'ų atrodo geriau, nei and Linux. Gal susiinstaliavau
kažkokią pasenusę versiją, bet linuksinis Scratchas lūžta, šriftai baisūs. Per
daug nesigilinau, nes dukros naudojamas kompiuteris turi suinstaliuotus Windows
8.1 Pro.

Pirmos užduotys:

- Susipažinom su aplinka. Pridėjom naujų personažų, išsiaiškinom kaip juos
  judint. Supažindinau kas yra koordinačių ašis (horizontali). Reikėjo vaikui
  paaišknti, kodėl norint, kad personažas judėtų į dešinę reikia įvesti "10", o
  kad į kairę "-10". Pirmoj klasėj dar tokių dalykų jie nesimoko ir vaikai
  paprasčiausiai dar neturi supratimo, kad pvz. gali egzistuoti neigiami
  skaičiai.
- Norėjau, kad parašytų savo vardą "IEVA" ir, kad kiekviena raidė skirtingai
  judėtų. Naudojom ciklus, pauzes (kad "animuoti" veiksmus), paaišĸinau kas
  matematikoje yra "kampas" (reikėjo panaudoti, kad raidė pakryptų tai į vieną,
  tai į kitą pusę).
- Figūros kontroliavimas su klaviatūra (rodyklės mygtukais). Pati išsirinko
  sceną ir baleriną. Paaiškinau kas yra koordinačių plokštuma (įvedžiau "y" ašį)
  ir pati viską suprato.

Buvau maloniai nustebintas kaip greit Ieva suprato ciklus ir navigavimą
koordinačių plokštumoje. Kiekvieną dieną skirdavom iki 1 valandos. Pradžioj
įvykdydavom užduotį, paskui leisdavau pačiai bandyti ir ieškoti ko ten yra
užslėpta. Manau, pradžioje svarbu parodyti kokios yra galimybės ir ką galima
sukonstruoti su šia aplinka, o paskui vaikas pats pasako ką nori padaryti.

Planas netolimai ateičiai:
- Braižyti įvairias figūras (a la spinografas).
- Įvesti į sąlygos saknius.

Benagrinėdamas ką dar tas Scratch'as sugeba, aptikau, kad yra oficialios
integratijos su LEGO (mes namie turim [WeDo 2 0](https://scratch.mit.edu/wedo)),
bei [Microbit](https://scratch.mit.edu/microbit). Namie pastarojo neturim, bet
ateity reiks įsigyt. Manau vaikui bus smagu suprogramuot kažką, kas galės būti
valdoma su Microbit'u.
