---
title: "Ką nuveikiau 2021-aisiais"
date: 2021-12-30
tags: []
---

Metas apžvelgti ką nuveikiau per šiuos metus. Šie užrašai labiau skirti man
pačiam, bet nieko prieš, jei kažkas ir perskaitys :-)

## Kelionės

Su šeima metus puikiai praleidom keliaudami Lietuvoje. Nebuvom išvykę į užsienį,
bet nei kiek dėl to nesigailiu. Užtat:

- Rinkdami "Surink Lietuvą" magnetukus, apkeliavom trečdalį Lietuvos.
  Apsistodavome atsitiktiniuose miestuose esančiuose viešbučiuose. Man
  labiausiai patiko Ukmergė.
- Stovyklaudami išbandėme kelis kempingus: Biržų ir Zarasų.
- Buvau išvykęs į dvi bikepacking'o keliones (kurių nei vienos neaprašiau).
  Pirmoji kelionė vyko vasaros viduryje, pačiame įkarštyje. Keliavome per
  Labanorą, nuo Pabradės iki Ignalinos. Antroji kelionė - jau vėlyvą rudenį nuo
  tos pačios Pabradės link Palūšės, grįžtant iš tos pačios Ignalinos. Tik šį
  kartą apsistojome tipyje. Buvo puiku, tik tiek, kad dūmų kvapą iš galvos
  išsiprausti pavyko gal tik trečią dieną. O Ieva (dukra) sakė, kad grįžęs
  kvepiu dešrelėmis :-).
- Dviese Su Ieva vasarą dviračiais ir traukiniais keliavom iki Jonavos.
  Apsistojom viešbutyje, ištyrinėjom visą miestą, grįždami atgal į Vilnių
  išlipom ir apsižvalgėm Kaišiadoryse, o Vilniuje pririjom ledų. Jau dabar suku
  galvą, koks galėtų būti maršrutas ateinančią vasarą. Ji norėtų apsistot
  palapinėje, bet, manau, dar būtų per sunki kelionė.

## Užklasinė veikla

- Su [Usergroups.lt](https://usergroups.lt) vis dar tempiam ir išgimdėm 12 Vilnius
  PHP renginių. Vienas renginys pavirto į BBQ Party, na o likę 11 buvo
  virtualūs. Manau, kad ir kaip keistai skambėtų, puikiai išnaudojam šio
  pandeminio gyvenimo privalumus. Virtualūs Vilnius PHP renginiai pritraukia
  klausytojų iš visos Lietuvos, pranešėjai gali prisijungti iš bet kur. Dažnai
  sulaukdavom virš 40 klausytojų - kas, mano manymu, yra tikrai neblogai. Tiesa,
  metų pabaigoje jaučiausi šiek tiek išsikvėpęs.
- Ne mažiau patenkintas esu No Trolls Allowed pandeminiu spin-off'u, kurio
  pavadinimą žino tie, kam reikia. Nedidelis, privatus, artimas renginys tapo
  tuo, kuo No Trolls Allowed ir turėjo būti. Renginiu be komercijos, renginiu,
  kurio metu nereikia dalyviams aiškinti taisyklių, renginiu, kuriame... ai gal
  jau čia ir baigsiu. Gal kada nors parašysiu plačiau atskirame įraše :-) Bet
  the-slaptasis-renginys viršijo visus lūkesčius visokeriopai ir toliau po
  truputį žudo NTA, kuris, neaišku ar kada nors beprisikels.

## Technologijos ir hobiai

- Išmigravau iš Gmail į Fastmail. Pilnai išmigruoti iš Google platformos
  nepavyksta, bet ir labai nesisgengiu. Bet dėl laiškų, kalendoriaus ir kontaktų
  neturiu jokių problemų.
- Pasigaminau dvi klaviatūras. Apie pirmąją [jau rašiau](https://pawka.notrollsallowed.com/posts/2021-03-28/).
  Kurį laiką panaudojęs Ergodox, nusprendžiau, kad ji man per didelė ir
  pasigaminau Kyria. Pastarąja esu labai patenkintas ir netgi galvojau
  pasigaminti antrą tokią pačią, tik su žemo profilio mygtukais. Šios dvi
  klaviatūros leido giliau ištyrinėti QMK programinės įrangos galimybes. Tad
  šiuo metu esu pasinėręs į tobulio klavišų išdėstymo paieškas. O su klaviatūrų
  gamyba esu apsiraminęs.
- Atsinaujinau 3D spausdintuvą į Prusa MINI+. Užsisakiau jį sausio gale, o gavau
  tik po 4 mėnesių. Sukonstravom kartu su Ieva - jai buvo labai įdomu. Ypač, kad
  guminukus reikėjo suvalgyt periodiškai :-) Pačiu
  spausdintuvu esu labai patenkintas. Jau suspausdinau kokius 3-4 kg filamento.
  Spausdina gražiai, dirba tyliai, neužima daug vietos. Nors spausdinimo
  paviršius nėra didelis, bet tik vieną kartą dėl to teko perdarinėti modelį.
  Kitaip tariant - mano reikmėms pilnai pakanka. Tiesa, du kartus buvo pagedęs.
  Pirmoji problema - brokuotas Z ašies guolis, kuris leidžiantis žemyn
  kriokdavo. Prusa atsiuntė naują. Antroji problema išlindo tik praeitą savaitę.
  Kažkas negerai su heat-bed temperatūros davikliu. Vis sustoja spausdinimas,
  nes temperatūra "nukrenta" žemiau 15 laipsnių. Matyt koks laidas atsipalaidavo
  arba nutrūko. Dar nespėjau išsinagrinėt. Bet apibendrinus - labai patenkintas
  įrenginiu.
- Šiek tiek įvaldžiau Rust'ą. Rašyti "išmokau" nesiverčia pirštai, bet
  perskaičiau knygą, pačiupinėjau kalbą, išsprendžiau keletą Advent of Code
  užduočių. Planuoju vieną kitą amžinąjį projektą parašyti (apie tai - kitą
  kartą). Turiu pasakyti - kalba patiko. Atgaiva po Golang'o. Be visų rustybių
  labai patiko iteratoriai, pattern matching'as. Dar pilnai nesuprantu
  lifetime'ų, bet tam ir bus skirti amžinieji projektai :-)
- Alų viriau tik keturis kartus. Du pirmi virimai vyko sausį ir vasarį, tada
  sekė 8 mėnesių pertrauka ir virimai lapkritį, bei gruodį. Štai ką daro
  pandemija - nebeatvyksta pas mane svečiai, o ir mes patys pas svečius retai
  važiuojam.

## Sveikata

- Seneliui insultas. Išsikapstė. Močiutės sveikata prastėja. Mamai vasarą atliko
  operaciją. Atrodo viskas gerai. Kažkaip suintensyvėjo šie reikalai, įskaitant
  ir praėjusius metus.
- Gavau tris Pfizer vakcinas.
- Visai pamėgau bėgiojimą. Bėgimo batelius nusipirkau praėjusią vasarą, o
  karantino metu bėgiojimas pradėjo išlaikyti sveiką protą (ir formą). Tad jau
  pasyviai bėgioju virš metų, išsigydžiau ITB, 10 km long run'ai tapo
  mėgstamiausias bėgimo tipas ir retkarčiais nubėgu iki ofiso ir atgal.

Tiek dalykų apie 2021-uosius prisiminiau dabar prisėdęs. Anaip tol tai ne
viskas, o metai buvo tikrai labai geri ir turiningi :-)
