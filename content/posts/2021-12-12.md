---
title: "Alaus virimas: Mosaic SMASH"
date: 2021-12-12
---

Receptas: [Mosaic SMASH](https://www.brewersfriend.com/homebrew/recipe/view/1227155/mosaic-smash)

- Salyklo traiškymas: 0.045

Mano pirmasis virimas su Mosaic apyniais. Kiek teko ragauti įvairaus alaus, šie
apyniai niekad nenustebindavo. Tačiau paskutinį kartą pirkadamas apynius,
nusprendžiau įsimesti ir šių, kad galėčiau pats atskleisti jų aromatą. Kai
apyniai nepažįstami - geriausias būdas virti SMASH alų. SMASH šifruojasi kaip
Single Malt & Single Hop t.y. alaus receptas iš vienos rūšies apynių ir vienos
rūšies salyklo. Nuo tokių receptų pradėjau savo aludaio karjierą, tad grįžtu
prie šaknų.

## Kas pavyko

- Salyklą traiškiau 0.045 mano staklių stambumu. Efaktyvymas gavosi 77%, kas yra
daug pagal mano bravorą ir turint omeny, kad tekinu batch sparge metodu.
- Viską, ką galėjau, pasiruošiau iš vakaro, tad alų išviau maždaug per 4.5
valandos. Kai salyklo bazę tesudaro tik 5kg - viskas vyksta greit.

## Kas galėjo būti geriau

- Apyniai buvo keistokai sulipę. Paskutinį kartą kai tokių buvau gavęs Nelson
Sauvion, tai trūko aromato. Matysim kaip bus su šitu virimu.
- Nešdamas nusunktus grūdus paslydau ir nugriuvau. Galėjau nenugriūti :-) O jei
rimtai, tai nežinau ką bepridurti.

## Ateityje

- Šio virimo metu apynių dėjau tik iki virimo pabaigos likus 60, 20 ir 0
minučių. Jei trūks apynių skonio, tai reiks didint ankstenio apyniavimo kiekį,
pvz. ties 40, 30 min.
- Dezinfekcijai naudojau Starsan tirpalą iš praeito virimo, kuris balkone
prastovėjo kokį mėnesį. Jei bus kokia infekcija, tai aišku nuo ko. Tiesa,
papurčius - skystis putojo, kas nėra blogai.

## Įspūdžiai

- Panašu, kad alus gavosi 6.8% stiprumo. Kiek daugiau, nei planavau (6%).
  Matysim ar pakaks kūno ir apynių paslėpti alkoholį.
- Ar trūksta apynių skonio? Kėliau šį klausimą virdamas alų, nes nežinojau ar
  bus jo pakankamai. Dabar galiu drąsiai teigti, kad aromatas puikus! Skonio
  irgi pakanka, tačiau tai nėra hop-head stiliaus alus. Vienaip ar kitaip, 100g
  vienam virimui yra visai gerai.
