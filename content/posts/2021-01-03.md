---
title: "Alaus virimas: Black IPA III (Amarillo)"
date: 2021-01-03
tags: []
---

Receptas: [Black IPA III](https://www.brewersfriend.com/homebrew/recipe/view/1097679/black-ipa-iii)

Bandžiau pakartoti savo tobuląjį [Black IPA](https://www.brewersfriend.com/homebrew/recipe/view/733666/azacca-black-ipa/252501)
kurį viriau prieš du metus. Vėlesnis virimas nesigavo toks kokį planavau, nes
naudojau kitus apynius ir be to pirmieji apyniai buvo įmesti dar prieš virimą -
į tekinamą misą (eksperimentavau). Jei gerai pamenu, tuo metu dar naudojau
apynių sietelį ir jį ištraukiau vėsinimo metu. Dėl šių dviejų dalykų alus gavosi
kartesnis nei norėjau (*first wort* apyniavimas) ir mažokai apynių aromato (nes
jie nemirko aluje vėsinimo metu). Nepaisant to nunešiau alų brandintis, nes
nedžiugino ir palikau 1-1,5 metų. Maždaug po metų alus pradėjo skleistis ir buvo
pasakiškas. Bet kitoks nei minėtasis Black IPA.

Apynius mest tekinimo metu nėr blogai - reikia naudoti mažai alfa rūgščių
turinčius aromatinius apynius. Reiks šį dalyką pakartot ateityje su IPA, bet šį
kartą tikslai kiti. Nepaisant to, tik virimo išvakarėse apsižiūrėjau, kad vietoj
miežių dribsnių turiu skrudintus miežius. Dribsniai turi pridėt kūno ir
galvojau kuo juos pakeisti. Galiausiai nusprendžiau, kad iš mano turimo
pasirinkimo tik karamelinis salyklas pridės daugiau kūno. Ne tas pats dribsniai,
bet matysim. Taip pat šį kartą pasirinkau Amarillo apynius vietoj Azacca.
Pastarųjų tiesiog neturėjau, tad rinkausi iš kažko aromatinio su panašiu kiekiu
alfa rūgščių. Amarillo - vieni mano mėgstamiausių apynių, tinkantys IPA. Puikiai
tiks ir čia.

P.S. Radau, Amarillo, kaip citrusiniai apyniai, kaip tik ir gali būti naudojami
vietoj [Azacca](http://www.hopslist.com/hops/dual-purpose-hops/azacca/).
Pataikiau :-)


## Kas pasisekė

- Efektyvumas 72%. Tiesa, šiuo metu jau taikau į aukštesnį.
- Neskaitant salyklo traiškymo, sugaišau mažiau nei 5 valandas. Salyklą
  susitraiškiau vakar su dukros pagalba.


## Kas galėjo būti geriau

- Trūko miežių dribsnių. Reiktų nusipirkt ir visad turėt po ranka.

## Ateity

- Virti IPA dedant apynius į pirmąją misą. Tiesa, tam reik aromatinių apynių su
  mažai AA, ko šiuo metu neturiu.
