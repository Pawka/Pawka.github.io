---
title: "Asmeninis puslapis naudojant Vimwiki"
date: 2020-04-20
tags: [vim,blog]
---

:vim: :blog:

Jau kurį laiką galvoju apie asmeninį puslapį, kuriam atnaujint pakaktų išsaugoti
tekstą Markdown formatu. Vartotojui neturėtų rūpėti:

- Kaip ir kur prisijungti
- Koks prisijungimo slaptažodis
- Puslapio sistemos atnaujinimai
- Ar yra prisijungimas prie interneto
- Naršyklės paleidimas

Idealiu atveju šovus idėjai apie ką rašyt - pakaktų redaktoriuje sukurti irašą
ir jį išsaugoti. Baigus rašyti - toliau testi programavimo darbus.

Išsaugojus straipsnį kodas (tekstas) turėtų būti išsaugomas kodo versijavimo
sistemoje, sukeliamas į repozitoriją, sugeneruojamas statinis HTML ir
atnaujinamas puslapis. Daugiau nieko. Viskas vyksta automatiškai be vartotojo
įsikišimo. Tiesa, kartais netyčia įkėlus jautrią informaciją taip galima
išpublikuoti ją visiems. Tokiu atveju pravartu susikonfigūruoti kelis git
hook'us, kurie neleistų saugoti bent jau slaptažodžių ir raktų. Taip pat
publikavimas galėtų būti rankinis vykdant `git push` komandą.

Keli susiję straipsniai apie TIL automatizavimą:
- [I've been writing TILs for 5 years](https://news.ycombinator.com/item?id=22908044)
- [Using a self-rewriting README powered by GitHub Actions to track TILs](https://news.ycombinator.com/item?id=22920437)
