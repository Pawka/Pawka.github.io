---
title: "Bikepacking: Maistas 3 dienų kelionei"
date: 2020-09-13
---

:bikepacking:

Rengiamės tryse į pirmąją man bickepacking'o kelionę. Kelionė rudeninė, orai bus
kiek šaltesni. Trys dienos, dvi nakvynės, nakvosim prie ežero, po tentu..
Parduotuvių aplink daug nesitikime, tad pagrinde visą maistą pusryčiams ir
vakarienei vešiuosi pats. Gal pietus pavyks kur nors pavalgyt, bet būsiu
pasiruošęs ir jei nepavyks. Kadangi dar neteko taip keliauti, mano maisto
paskaičiavime gali būti klaidų.

Orientuojuosi į užimamą vietą ir greitą gaminimą. Neimsiu katiliuko, o šiltą
maistą gaminsiu užpildamas karštu vandeniu. Ryte prieš išvykdamas planuoju
suvalgyti apie 500-800 kalorijų. Tai maždaug vienas šiltas patiekalas ir koks
nors užkandis. Važiuodamas dieną - užkąsti kas valandą, o prieš užmiegant apie
1000 kalorijų.

## Pirma diena
- Sotūs pusryčiai namie. Avižų ar grikių košė puikiai tiks.
- Pietums du batonėliai (250 kcal x2), gelis (100 kcal), tortilija (100 kcal) su
  pjaustytu sūriu (150g, ~500 kcal).
- Vakarienei dehidratuotas maistas (pvz. makaronai, 450 kcal), džiovintas
  sūrelis (260 kcal), dar koks nors užkandis. Arbata. Viskas nuplaunama lašiuku
  viskio.

## Antra diena
- Pusryčiams dehidratuotas maistas (450 kcal), kava. Tortilija su avokadu (100
  + 200 kcal)
- Pietums du batonėliai (250 kcal x2), gelis (100 kcal), tortilija (100 kcal x2)
  su pjaustytu sūriu (150g, ~500 kcal) ir/arba salemiu (370 kcal per 100g)
- Vakarienei dehidratuotas maistas (pvz. makaronai, 450 kcal), džiovintas
  sūrelis (260 kcal), dar koks nors užkandis. Arbata. Viskas nuplaunama lašiuku
  viskio.

## Trečia diena
- Pusryčiams dehidratuotas maistas (450 kcal), kava. Tortilija su avokadu (100
  + 200 kcal)
- Pietums batonėlis (250 kcal), gelis (100 kcal x2), tortilija (100 kcal x2)
  su pjaustytu sūriu (150g, ~500 kcal) ir/arba salemiu (370 kcal per 100g)

Pusryčiams ir vakarienei sunaudojama bent 0.5-0.6l vandens. Tad atvykstant
nakvoti reikia turėti virš 1l vandens vien maistui ir šiltam gėrimui.

Prie viso šito atsargai turėsiu vieną dehidratuoto maisto paką, salemio (arba
sūrio, jei nebenorėsiu jo valgyt), gelis. Papildomai nusipirksiu džiovintų
vaisių (necukruotų) ir kokių m&ms.


## Maisto sąrašas
- [X] Dehidratuotas maistas x5 (apie 450 kcal). Turiu Decathlon ir Travellunch.
- [ ] Džiovintas sūrelis x3 (260 kcal)
- [ ] Kava (arba susimalt pačiam, arba nusipirkt 3 in 1) x3.
- [ ] Arbatos pakeliai x3.
- [ ] Tortilijų pakas (8 tortilijos, 950 kcal)
- [ ] Du avokadai (250 kcal 100 g)
- [ ] Du pakai pjaustyto sūrio (po 150g, po 525 kcal per paką)
- [ ] Salemio pakas (70g, 250 kcal)
- [ ] Džiovinti vaisiai (abrikosai - 290 kcal per 100g, papajos) 200g
- [ ] Nedidelė gertuvė viskio.
