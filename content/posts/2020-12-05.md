---
title: "Alaus virimas: Amarillo Golden Ale"
date: 2020-12-05
---

Nors Amarillo apnyniai ir Golden Ale neatitinka vienas kito pagal stilių, bet aš
per daug nesukau galvos. Norėjau išsivirti kažką lengvesnio nei IPA, išbandyt
kitą salyklo bazę. Pagrinde IPA virdavau su 2-row Pale Ale salyklu (dažniausiai
Maris Otter) ir įmesdavau dar kokio Crystal salyklo puskilį. Golden Ale salyklo
bazė kiek kitokia:

- 2kg 2-Row Pale Ale (Maris Otter)
- 2kg Pilsner Malt
- 0.5kg Wheat Malt

Apyniai:
- 30 min: 40g Amarillo (kad išgaut ~35 IBU)
- 0 min: 30g Amarillo (aromatui, flameout)

Virimui dažniausiai mėgstu išnaudoti 100g apynių, nes tokio dydžio pakuotėmis
jie pardavinėjami. Aš tiesiog nenoriu, kad likučiai tūnotų šaldiklyje. Tad po 7
dienų sumesiu likusius 30g sausam apyniavimui. Irgi, tikriausiai, ne visai
Golden-ale'iška.

## Kas pavyko

- Efektuvumas 75%. Virimo metu nugaravo tik virš 2 litrų, nors tikėjaus kokių
  3.5.
- Pirmiausiai supyliau vandenį į pašildytą salinimo indą. Paskui į vandenį
  pyliau salyklą. Taip salyklas geriau išsimaišo.
- Kaip visada naudojau batch sparge tekinimo būdą. Kai užpildavau vandenį, jį
  dar pusę minutės smarkiai maišydavau. Manau tai leido geriau ištirpt vandenyje
  cukrui, kas ir įtakojo geresnį efektyvumą.
- Su salyklo traiškymu ir indų išplovimu tesugaišau tik kokias 5 valandas. Taip
  nutiko, nes naudojau mažiau salyklo - tik 4,5kg sumoj, kai su IPA naudoju
  kokius 5,5kg. Mažiau salyklo - mažiau vandens. Mažiau vandens - trumpiau
  reikia laukti kol užvirs.

Net nežinau ką kitą kartą reiktų daryti kitaip - idealus virimas.

## Notes:

- Po fermentacijos, perpilant iš fermenterio į talpą lieka 1 litras mielių ir
  alaus nuostolių.

## Įspūdžiai

Praėjus kiek daugiau nei mėnesiui nuo virimo pradžios nusprendžiau paragauti šį
alų. Brandinosi jis dar labai trumpai - tik porą savaičių. Bet kadangi alus yra
nestiprus ir nedidelio kartumo - galima bandyt ragauti. Buvau maloniai
nustebintas: lengvas alutis (~4.7%) su skaniu kartumėliu ir puikiu aromatu. Dar
jaučiasi šviežumas, bet tai bus idealus elis jau po kelių savaičių. Tiesa, kol
kas buteliai mažai užgazuoti. Tikiuosi tai tik vienetinis atvejis ir bręstant ši
problema išsispręs. Tikriausiai mano pirmasis lengvas elis, kurį esu išviręs.
Kitą kartą mielai kartočiau su britiškais apyniais.
