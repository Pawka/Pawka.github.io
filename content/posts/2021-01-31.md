---
title: "Alaus Virimas: Galaxy IPA II"
date: 2021-01-31
---

Receptas: [Galaxy IPA II](https://www.brewersfriend.com/homebrew/recipe/view/1109913/galaxy-ipa-ii)

Pernai pavyko išvirti labai skanų [IPA su Galaxy apyniais](https://www.brewersfriend.com/homebrew/recipe/view/936070/galaxy-ipa).
Tai buvo pirmasis mano virimas su Galaxy ir iškart pamilau šiuos apynius. Alus
buvo puikaus aroamto ir pilno kūno, kas man labai patinka IPA stiliuje. Nuo to
karto drąsiai galiu teigti, kad Galaxy yra mano vieni mėgstamiausių apynių.
Nusprendžiau, kad reik bandyti išvirti kažką panašaus. Kadangi karantinas vis
dar tęsiasi, esu nusipirkęs daug kilogramų salyklo, kad galėčiau nevaržomai
virti alų nesitaikstydamas prie pristatymo tvarkaraščio. Tai yra labai patogu,
bet tuo pačiu neturiu visų įmanomų rūšių ir tenka improvizuoti. Kad pridėti
daugiau kūno ir tirštumo, sumečiau po 0.25kg kvietinio, Viena ir Crystal
salyklo. Kitas dalykas į ką atkreipiau dėmesį - pirmąjį savo alų viriau 90
minučių, kai standartiškai verdu 60. Taip pat virimo pabaigoje sumetus apynius
reikėjo misą palaikyti dar 15 min. prieš pradedant šaldyt. Nesu tikras kokią
įtaką tai turėjo, bet nusprendžiau kartoti tą pačią procedūrą.

## Kas pavyko

- Efektyvumas 76%. Taikiau į 70%. Vietoj 23 litrų gavosi 25. Stiprumas dėl to
  nenukentėjo. Tai galiėjo nutikti dėl dviejų dalykų: įtariu, kad vandens
  skaičiavimo formulės kažkiek pasikeitė BrewersFriend, taip pat pas mane
  per valandą nugaruoja maždaug 3 litrai, o ne 3,5, kaip buvau užstatęs.

## Kas galėjo būti geriau

- Atplėšęs apynių pakelį pastebėjau, kad jie visi sulipę. Granulių vietomis net
  nesimato. Atrodo, kad buvo sumesti paskutiniai likučiai iš maišo ir
  supresuoti. Pats apynių pakas sandarus. Kvapas geras. Nusprendžiau rizikuoti.
  Gali būti, kad alfa rūgščių (AA) bus mažiau nei nurodyta, bet dėl to labai
  galvos nesuku.
- Pamiršau virimo pabaigoje subert apynius. Gerai, kad laikiau dar 15 min prieš
  šaldymą, tai spėjau sumest :-D
