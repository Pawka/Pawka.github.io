---
title: "Alaus virimas: Irish Dry Stout with East Kent Goldings"
date: 2022-02-17
---

:homebrewing:

Receptas: [Irish Dry Stout with East Kent Goldings](https://www.brewersfriend.com/homebrew/recipe/view/1247426/dry-irish-stout-ek)

Salyklo smulkumas: 0.045

Senas geras ir paprastas receptukas. Kai paskutinį kartą viriau šį alų -
paskutinę minutę apsižiūrėjau, kad neturiu miežių dribsnių. O tie dribsniai
svarbūs. Jų šiame recepte dedasi net 1kg ir suteikia alui kremiškumo (kas ir
būdinga sausajam Airiškam stautui). Tą kartą stoutas gavosi kiek skalsesnis. O
šį kartą viskas kitaip - turiu visus ingredientus!

Tiesa, yra viena smulkmena, kuri šiek tiek neramina. Mano mielių galiojimo
laikas baigėsi prieš metus. Kažkada buvau prisipirkęs "nes vistiek panaudosiu",
tad taip ir liko šaldytuve. Turėjau tris pakelius. Reikėjo patikrint ar mielės
vis dar gyvos. Vieną pakelį paaukojau supildamas į vandenį su cukrumi (10ml -
vienam gramui mielių + šaukštelis cukraus). Jei mielės putoja - vadinasi gyvos.
Užputojo akimirksniu, o po valandos net pasiekė dubens viršų. Tiesa, paskui
perskaičiau, kad tokių mielių negalėsiu pilti į misą, nes jos jau "pripratę"
prie stalo cukraus ir gavę misos cukraus jį sunkiau skaidys. Bet kadangi mielės
parodė savo gyvybę, nusprendžiau tiesiog suberti likusius du pakelius ir tikėtis
geriausio. Vis tiek jos pirktos tuo pat metu, tad ir serija bus ta pati.


## Kas pavyko

- Salinimo metu temperatūra išliko ~67-66 laipsnio, kaip ir tikėjausi.
- Efektyvumas 74%. Aš savo tikslinį efektyvumą esu nustatęs 70%. Paskutiniais
  virimais dažniausiai jį viršyju. Manau galima drąsiai pakeist į 75%, nes
  geriau silpnesnis alus, nei stipresnis.
- Susisukau maždaug per 4.5 valandos įskaitant salyklo traiškymą. Nežinau ar su
  elektriniu smart-puodu būtų kas nors greičiau.

## Kas galėjo būti geriau

- Batch sparge metu užkeldavau temperatūrą iki maždaug 72 laipsnių, nors turėjau
  kelti iki 76. Pažiūrėsim, kiek tai įtakos efektyvumą. Tiesiog pamiršau, kad
  reikėjo užpilti maždaug 85 lapsnių vandeniu. Užpyliau 76...
- Kažkur pradingo apie litrą vandens. Gal neteisingai paskaičiavau, kiek jo
  reiks.

## Įspūdžiai

Bus papildyta.
